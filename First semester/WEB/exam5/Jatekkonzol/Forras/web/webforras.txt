Hivatkozások:
-------------

Pong -> https://hu.wikipedia.org/wiki/Pong


Képek feliratai:
---------------

Odyssey.jpg -> Az 1972-ben kiadott Magnavox Odyssey volt az első videójáték-konzol.
Atari2600.jpg -> Az Atari 2600 volt a második generáció legnépszerűbb konzolja.
NES.jpg -> A videójáték-piacot a NES támasztotta fel.


Új tartalmi rész:
-----------------

Negyedik generáció (1987–1996)
A Sega jelentős piaci részesedésre a Mega Drive-val tett szert, amely 1988. október 29-én jelent meg Japánban, az Egyesült Államokban 1989 augusztusában (Sega Genesis névvel), Európában pedig 1990-ben, két évvel a Super Nintendo Entertainment System (SNES) megjelenése előtt. Akárcsak az Atari 2600-nak és a NES-nek is megvolt a maga sikeres játéka, a Sega konzolaira is megjelent a Sonic the Hedgehog, amely a Super Mario Bros. nagy vetélytársa lett.
A Sega kiadta a Mega Drive-hoz a Sega Mega-CD-t (Észak-Amerikában Sega CD-ként ismert), amely lehetővé tette a nagyobb memóriaigényű játékok tárolását. Később megjelent a Sega 32X is, amely biztosította az ötödik generációra jellemző sokszög-feldolgozást. Ennek ellenére a bővítmény kereskedelmi kudarc volt, mivel nem állt rendelkezésre kellő szoftver-támogatás.
A negyedik generáció további konzoljai a NEC TurboGrafx-16-je és az SNK Playmore Neo Geo-ja.